---
title: Promo Head &amp Shoulders
layout: wikistyle
lang: en
---

Promo
========

“GARANCIA PËR RIKTHIMIN E PARAVE NGA HEAD&SHOULDERS” RREGULLORJA E PROMOCIONIT
-----------

Neni 1 <br> Organizatorët dhe Rregullorja Zyrtare e Fushatës Promocionale
--------

(1) Fushata promocionale “GARANCIA PËR RIKTHIMIN E PARAVE NGA H&S”, më poshtë referuar si “Fushata”, organizohet dhe zhvillohet nga “New Moment’’ Sh.p.k me seli në Rr. “Mustafa Matohiti”, Nr.4, Tiranë, Shqipëri, më poshtë referuar si “Organizatori”; fushata bëhet për llogari dhe në interes të Shoqërisë "Procter & Gamble Distribution Romania.
<br>(2) Pjesëmarrësit e kësaj fushate promocionale janë të detyruar të respektojnë afatet dhe kushtet e kësaj Rregulloreje Zyrtare të Fushatës (më poshtë referuar si “Rregullore zyrtare”).
<br>(3) Rregullorja zyrtare është e disponueshme pa pagesë shtesë për çdo person që është i interesuar, në çdo moment gjatë fushatës; Rregullorja mund të gjendet në faqen e internetit: www.markdist.com/promo. Çdo person i interesuar mund të kërkojë rregullat në numrin e telefonit që është dhënë në këtë rregullore.
<br>(4) Organizatori rezervon të drejtën të plotësojë dhe/ose të modifikojë Rregulloren zyrtare; plotësimi dhe/ose modifikimi i Rregullores duhet të bëhet publik, sipas mënyrave të përcaktuara në Nenin 1, pika (3).

Neni 2 <br>Territori, Logjistika dhe Kohëzgjatja e Fushatës
--------
(1) Fushata do të kryhet dhe organizohet brenda territorit të Shqipërisë.
<br>(2) Fushata do të fillojë në datën 01 shkurt, 2016 dhe do të përfundojë më 30 prill, 2016. Nëse Organizatori vendos të shkurtojë/zgjasë këtë fushatë, kjo duhet të bëhet publike, sipas mënyrave të përcaktuara në Nenin 1, Pika (3).
<br>(3) Me mbarimin e afatit të Fushatës, produktet pjesëmarrëse të identifikuara në Nenin 3 të kësaj Rregulloreje, do të humbasin këtë status dhe Organizatori nuk
mban më përgjegjësi dhe nuk ka më detyrime të mëtejshme, për asnjë rrethanë, që mund të bëjë klientët të mendojnë se promocioni është ende në vazhdim.
<br>(4) Të gjitha llogaritë e shpenzimeve të parashikuara dhe të paraqitura në mekanizmin e Fushatës duhet të deklarohen sipas parashikimeve të saj në Nenin 5, Pika 4, dhe deri më 30 prill, 2016 (data e postimit), në të kundërt ato nuk do të njihen nga Organizatori.

Neni 3 <br>Produktet pjesëmarrëse
--------
(1) Produktet që marrin pjesë në këtë Fushatë janë të gjitha llojet e produkteve të “Head & Shoulders” (pavarësisht llojit të tyre).

Neni 4 E drejta për të marrë pjesë dhe e drejta për rimbursim
--------
(1) Çdo person fizik që është të paktën 18 vjeç mund të marrë pjesë në këtë fushatë (në vijim referuar si " pjesëmarrës ") i cili, gjatë periudhës së përcaktuar në Nenin 2, Pika 2 , ka blerë dhe përdorur një nga produktet e “Head & Shoulders”, të përmendura në Nenin 3.1.
<br>(2) Çdo pjesëmarrës në Fushatë mund të rimbursohet, vetëm nëse vlera e produktit të blerë të “Head & Shoulders”, është shënuar në kuponin/faturën tatimore, dhe nëse plotëson njëkohësisht kushtet e mëposhtme:
<br>i) merr pjesë në fushatë, duke pranuar në tërësi dhe me vullnetin e tij të lirë dispozitat e kësaj rregullore.
<br>ii) respekton dispozitat e mëposhtme:
<br>- Blen të paktën një produkt të “Head & Shoulders”, siç parashikohet në Nenin 3, Pika 1, gjatë periudhës së promocionit (1 shkurt deri 30 prill 2016) nga çdo dyqan në Shqipëri.
<br>- Deri më 30 Prill 2016, nëse pjesëmarrësi nuk është i kënaqur me produktin, ai/ajo mund ta kthejë produktin maksimumi brenda 60 ditëve nga blerja. Produkti pjesëmarrës duhet të jetë në pakon origjinale dhe me përmbajtjen origjinale.
Produkti duhet të ketë të paktën ¾ e përmbajtjes fillestare; kopja e faturës së produktit duhet të përcaktojë çmimin e produktit dhe datën e blerjes;
<br>- Të dërgojë një letër që shpjegon arsyen përse konsumatori nuk është i kënaqur me produktin dhe mënyrën si e ka përdorur produktin. Letra duhet gjithashtu të përmbajë të dhëna identifikuese: emër, mbiemër dhe numër telefoni, dhe ta dërgojë atë në adresën: "Marketing and Distribution", Autostrada Tiranë - Durrës, Km 10", Tiranë.
<br>- Me marrjen pjesë në këtë fushatë, konsumatori jep pëlqimin e tij që të dhënat e tij personale të përfshihen në bazën e të dhënave, në lidhje me Pjesëmarrësit në këtë Fushatë, vetëm për qëllime të mbarëvajtjes së kësaj fushate dhe rimbursimin e parave. Të dhënat personale të pjesëmarrësve nuk do të përdoren për qëllime të tjera pas mbarimit të fushatës.

Neni 5 Mekanizmi i fushatës
--------
(1) Për të marrë pjesë në këtë program, pjesëmarrësit duhet të kenë blerë gjatë periudhës së promocionit dhe të kenë përdorur, sipas përcaktimeve të mësipërme, çdo produkt të “Head & Shoulders”, sipas Nenit 3, Pika 1, dhe duhet t’i dërgojnë Organizatorit kërkesën për rimbursimin e parave sipas përcaktimeve të Nenit 4, më sipër.
<br>(2) Organizatori, sipas rregullave të përcaktuara në këtë rregullore, i garanton konsumatorit-pjesëmarrësi:
<br>- rimbursimin e shumës së parave të shpenzuara për blerjen e Head & Shoulders (sipas Nenit 3) me çmimin e përcaktuar në faturën që shoqëron paketën e blerë gjatë fushatës, së bashku me:
<br>- kostot për dërgimin me postë të pakos me të njëjtën peshë si pakoja e “Head & Shoulders” e dërguar nga pjesëmarrësit sipas këtyre rregullave, por pa tejkaluar vlerën e tarifës së mbledhur nga Posta Shqiptare për dërgesën përkatëse, sipas listës së çmimeve të vlefshme në datën e postimit.
<br>(3) Çdo person i interesuar mund të kontaktojë në linjën e shërbimit të informacionit, në numrin - +355 4 4508484 nga e Hëna në të Premte, në orarin 9:00-17:00, me tarifë të rregullt, për të kërkuar detaje mbi rregulloren.
<br>(4) Paratë do të rikthehen vetëm në ato raste kur konsumatori nuk është i kënaqur me rezultatet e përdorimit të produktit dhe nëse i plotëson kushtet e përmendura në këtë rregullore.
<br>(5) Rregullat e rregullores së promocionit “GARANCIA PËR RIKTHIMIN E PARAVE NGA H&S” nuk kufizojnë të drejtat e konsumatorëve të parashikuara me ligj. Përtej fushatës, konsumatorët kanë të drejtë të pretendojnë në lidhje me performancën e produktit në përputhje me ligjet e zbatueshme në adresat e përcaktuara në paketim.

Neni 6 Rikthimi i shumës së barasvlershme
--------
(1) Çdo pjesëmarrës mund t’i rikthehen paratë vetëm një herë, në vlerën dhe monedhën vendase, të produktit “Head & Shoulders” që ka blerë dhe përdorur vetëm gjatë fushatës promocionale.
<br> (2) Pasi paketa të merret në dorëzim në adresën e caktuar, do të vlerësohet prej personave të caktuar nga New Moment. Paratë e specifikuara në faturë do të dërgohen tek pjesëmarrësit përmes një çeku personal, maksimumi brenda 60 ditësh.

Neni 7 Të dhënat personale
--------
(1) Me marrjen pjesë në këtë Fushatë, Pjesëmarrësit konfirmojnë se janë në dijeni të Rregullores zyrtare dhe shprehin pëlqimin e tyre në tërësi.
<br>(2) Duke marrë pjesë në këtë Fushatë, Pjesëmarrësit japin pëlqimin e tyre për tu përfshirë në bazën e të dhënave të Organizatorit, të krijuar gjatë kohëzgjatjes së Fushatës për qëllimin e mbarëvajtjes së kësaj fushate.
<br>(3) Qëllimi i kësaj baze të dhënash është organizimi i fushatës. Të dhënat personale do të arkivohen për arsye statistikore dhe kontabiliteti në lidhje me këtë
promocion dhe nuk do të përdoren për qëllime të mëtejshme pas mbarimit të fushatës promocionale.
<br>(4) Organizatori është i detyruar të mos përdorë të dhënat personale të pjesëmarrësve për qëllime të tjera përveç atyre të dhëna më sipër dhe të mos përhapë të dhënat personale të pjesëmarrësve tek palë të treta.
<br>(5) Të drejtat e pjesëmarrësve në këtë fushatë garantohen nga ligji për mbrojtjen e të dhënave personale, për mbrojtjen e personave, të dhënat personale të të cilëve përpunohen, dhe lëvizjen e lirë të këtyre të dhënave, në veçanti të drejtat e mëposhtme:
<br>- e drejta e qasjes në të dhëna;
<br>- e drejta e ndërhyrjes në të dhëna;
<br>- e drejta për të kundërshtuar;
<br>Çdo pjesëmarrës mund të ushtrojë këto të drejta, duke dërguar një kërkesë me shkrim tek “New Moment” Sh.p.k, Rr. “Mustafa Matohiti”, Nr.4
<br>(6) Çdo pjesëmarrës ka të drejtë të kërkojë me shkrim, me anë të një letre, drejtuar Organizatorit, të përmendur më sipër, përjashtimin nga baza e të dhënave e këtij të fundit; Organizatori është i detyruar të ndalojë përpunimin e të dhënave personale të ankimuesit.

Neni 8 Përfundimi i fushatës para mbarimit të afatit zyrtar
--------
(1) Fushata mund të mbyllet përpara afatit zyrtar, për shkak të një ngjarje që përbën rast të forcës madhore, si edhe në rastet kur Organizatori është në pamundësi të vazhdimit të Fushatës.
<br>(2) Në situatat e përmendura në Nenin 8, pika (1) përfshihen aktet e zbatueshme të një Gjykate kompetente, apo të një autoriteti tjetër publik kompetent.
<br>(3) Në situatat e përcaktuara në Nenin 8, Pika (1) dhe (2), organizatori nuk ka asnjë detyrim të mëtejshëm ndaj pjesëmarrësve, në lidhje me rimbursimin e një shume ose pagesën e një shume parash si kompensim apo ndonjë rast tjetër të ngjashëm. Mbyllja e fushatës përpara afatit zyrtar duhet të bëhet publike nëpërmjet mënyrave të përcaktuara në nenin 1, pika (3).

Neni 9 Mosmarrëveshjet dhe ligji i zbatueshëm
--------
(1) Mosmarrëveshjet e mundshme që mund të ndodhin ndërmjet Organizatorit nga njëra anë, dhe pjesëmarrësve, nga ana tjetër, do të zgjidhen në mënyrë miqësore, ose në rast se kjo nuk është e mundur, mosmarrëveshjet do të zgjidhen nga Gjykata kompetente e Tiranës, sipas legjislacionit në fuqi.
<br>(2) Ligji i zbatueshëm është ligji shqiptar.

Neni 10 Përgjegjësia
--------
(1) Organizatori rezervon të drejtën të mbyllë Fushatën para datës së përmendur (30 prill ), në këto rrethana, Organizatori është i detyruar:
<br>- të njoftojë publikisht mbylljen e fushatës, minimumi 24 orë përpara (nëpërmjet çdo kanali të medias apo faqe Interneti, siç parashikohet në Nenin 1, Pika 3)
<br>- pasi të bërë këtë njoftim, pjesëmarrësit do të mund të dërgojnë produktin e “Head & Shoulders” tek Organizatori deri në datën që Organizatori do të shpallë përfundimin e Fushatës, në rast se fushata mbyllet përpara datës së caktuar (30 prill 2016).
<br>(2) Letrat, së bashku me produktin e “Head & Shoulders” e mbërritura në adresën: Marketing and Distribution " Sh.p.k , me qendër në Rr. Autostrada Tirane-Durres, km10, Kashar, Tiranë, Shqipëri nuk do të kthehen; ato do të jenë pronë e Organizatorit, i cili nuk mban përgjegjësinë për:
<br>- pakot e dërguara pas datës 30 prill 2016 .
<br>- pakot që kanë humbur ose kanë pësuar ndryshime për shkak të problemeve të Postës Shqiptare, apo ndonjë shoqërie tjetër të shërbimit postar.
<br>- pakot që janë përkeqësuar, ose janë bërë të papërshtatshme për shkak të përmbajtjes së tyre.
<br>- pakot e dërguar në një adresë të gabuar.
<br>- të dhënat personale jo të sakta.
<br>(3) Në rast të një mosmarrëveshje në lidhje me vlefshmërinë e një zarfi /pakoje pjesëmarrëse, vendimi i Organizatorit do të jetë përfundimtar.
<br>(4) Organizatori ka të drejtë të mos pranojë ato pako, të cilat përmbajnë informacion të rremë, ose ndryshe informacion dukshëm të pavërtetë, me adresë të palexueshme, dhe që nuk plotësojnë kushtet e vlefshmërisë të përcaktuara në Nenin 5, të gjitha pikat.
<br>(5) Të gjitha ankesat ligjore, të dërguara, do të merren në konsideratë vetëm nëse dërgohet deri më 30 prill 2016.

Neni 11 Kopjet e Rregullores Zyrtare
--------
Rregullorja zyrtare hartohet në 4 (katër) kopje origjinale, nga të cilat, 3 (tre) kopje origjinale i dorëzohen Organizatorit.



                                                           *** 
